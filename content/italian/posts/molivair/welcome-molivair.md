---
date: "2022-10-12"
author: "Airscript"
title: "Benvenuta, Molivair"
tags: ["airscript", "molivair"]
categories: ["molivair", "ai", "art"]
images: ["/images/woman-with-a-parasol.png", "/logo-open-graph.png"]
summary: "Cos'è Molivair e in cosa consiste il progetto Outpaintings."
---

![name](/images/woman-with-a-parasol.png#center)

## Introduzione
Ehilà!  
Ne è passato di tempo dall'ultima volta!  
Ho finalmente portato a termine un progetto che non vedevo l'ora di condividere.  
Ma prima partiamo dal principio. Ho co-fondato **Molivair**.  

## Cos'è Molivair?
Molivair nasce con l'obiettivo di rendere ancora più colorato ciò che ci circonda.  
Il come lo fa è molto semplice.  
Ti sarà capitato, molto probabilmente, di imbatterti in arte generata con l'ausilio dell'Intelligenza Artificiale. In Molivair facciamo proprio questo!  
Generiamo arte che sarà poi condivisa e messa all'asta su dei mercati dedicati.  

## Com'è nata?
Il tutto è partito con un semplice messaggio su Telegram alcuni mesi fa.  
Marco, la mente dietro tutto questo, aveva avuto una splendida idea che decise di condividere con me.  
Dopo esserne venuto a conoscenza, ci mettemmo subito all'opera.  

L'idea di cui mi parlò, però, **non** verrà trattata in questo post.  
> C'è tempo e luogo per ogni cosa, ma non ora.  
> *Professor Oak, Pokémon*

## Di cosa ci parlerai, allora?
Ovviamente non sono venuto qui a mani vuote.  
Se hai prestato attenzione, all'inizio ho proprio accennato ad un progetto.  

Ciò di cui ti parlerò, è **Outpaintings**.  
Nata dall'ispirazione di alcune creazioni trovate in giro, Outpaintings è una collezione di dieci famosi dipinti espansi. Il nome deriva proprio da questa espansione, che ci porta ad immaginare visivamente che cosa c'è oltre i confini di un quadro.  
Lasciamelo dire: è veramente affascinante.

Questa collezione è stata realizzata come trampolino di lancio per il progetto principale da cui è partito tutto questo. Volevamo tastare con mano il mercato, comprendere il funzionamento degli strumenti coinvolti e diffondere il verbo di Molivair.  
Speriamo possa piacerti come lo è stato per noi mentre generavamo ogni singolo pixel.  

## Come avete generato i dipinti?
Se sei interessato a conoscere il processo dietro la creazione dei dipinti, puoi farmelo sapere tramite i contatti che ti lascerò alla fine del post. Mi piacerebbe molto scrivere qualcosa a riguardo!

## Dove posso trovare Outpaintings?
Se vuoi darci un'occhiata, lo trovi su [OpenSea][opensea-molivair-outpaintings].

## Conclusione
Abbiamo visto che cos'è Molivair, com'è nata e dove puoi trovare la prima collezione d'arte: Outpaintings.  

## Condivisione E Supporto
Se ti è piaciuto questo post, vieni a dirmelo!  
Troppa timidezza per farlo? Nessun problema. Visita [airscript.it][airscript-it] e mostra il tuo supporto seguendomi su una delle tue piattaforme social preferite.  
Se vuoi rendermi ancora più felice, seguimi, condividi o metti una stella a me e ai miei progetti su [GitHub][github].

[airscript-it]: https://airscript.it
[github]: https://github.com/airscripts
[opensea-molivair-outpaintings]: https://opensea.io/collection/molivair-outpaintings