---
title: "About"
layout: "about"
date: "2022-08-12"
author: "Airscript"
categories: ["general"]
tags: ["airscript", "about"]
images: ["/logo-open-graph.png"]
summary: "About page di blog.airscript.it dove racconto chi sono, cosa faccio e gli obiettivi del blog."
---
> Per rendere una cosa speciale, devi solo credere che sia speciale.  
> *Mr. Ping, Kung Fu Panda*

## Ciao Mondo!  
Ti do il benvenuto sul mio blog!  
Io sono Francesco conosciuto come **Airscript** sul web.  

Sin da piccolo ho dimostrato una forte curiosità per ciò che mi circondava: 
videogiochi, sport, cinematografia.  
Giusto per citare alcune delle mille cose che mi affascinano.  

Ah sì! Non posso non fare una menzione d'onore alla paleontologia e nello 
specifico ai **dinosauri**.  
*Detto fra noi non li avevo realmente dimenticati, volevo che avessero le attenzioni che 
meritano*.

Tra tutte però, l'informatica è stata quella che non ho mai perso di vista.  
La possibilità di poter realizzare strumenti che potessero migliorare la vita 
delle persone attraverso delle linee di codice, mi ha entusiasmato così tanto 
da far divenire questo interesse, **passione** ed in seguito anche **lavoro**.  

Attualmente lavoro come Software Engineer per una bellissima startup 
chiamata [hlpy](https://hlpy.co).  
Poter contribuire ad un progetto con un impatto simile, mi rende estremamente soddisfatto e felice.  

Ma ehi, presentazioni a parte, lascia che ti spieghi cosa mi porta a scrivere su questo blog.  

## Perché un blog?
Nel corso del 2022 ho deciso di espormi pubblicamente perché desideravo 
confrontarmi con altri professionisti del settore.  
Il motivo? Ho conosciuto [Progetto Happiness](https://progettohappiness.com/il-progetto/).  

Se non conoscessi Progetto Happiness, è un'iniziativa volta a comprendere 
cosa sia e come si possa raggiungere la **felicità** attraverso una serie 
di domande rivolte a persone incredibili.  

E quindi eccomi qui!  
Anch'io, come Giuseppe del Progetto, vorrei condividere con il mondo intero 
tutto quello che di bello mi regalano le persone che giornalmente conosco e 
con cui interagisco.  

Nel corso di quest'anno ho ottenuto un valore inestimabile da queste 
esperienze e non posso che condividerlo.  

## Cosa potrò leggere?
Da grande appassionato di informatica mi sembra assolutamente scontato che 
l'argomento principale sarà quello. Lo tratterò, però, a modo mio.  

Come? Ci metterò un pizzico di **filosofia** e **semplicità**: come quelle che mi contraddistinguono.  

Oltre questo, mi piacerebbe costruire un legame con chi legge ciò che scrivo.  
Perciò aspettati di trovare anche articoli totalmente generici, di tanto in 
tanto, su ciò che accade durante le mie avventure giornaliere.  

## A chi è rivolto?
Questo blog è rivolto a chiunque ricerchi un punto di vista differente, a 
chiunque voglia mettersi in discussione o semplicemente imparare qualcosa di nuovo.  

Certo, va bene, anche a chi vuol scoprire perché mi chiamo `airscript`.  

## Dove posso trovarti?
Se vuoi seguire le mie avventure ti lascio qualche link utile qui sotto.  

Ma prima, ti ricordo che questo blog è **interamente Open Source**.  
Ciò significa che puoi contribuire sia al suo sviluppo che alla stesura degli 
articoli, trarne ispirazione e tanto altro.  

Se ti va di lasciare una stellina e supportare il mio progetto, lo trovi al 
seguente [link](https://github.com/Airscripts/blog).  
Sarei felicissimo se lo facessi!

Ed ora, senza troppi indugi ecco i link che ti avevo promesso:  
- [GitHub](https://github.com/Airscripts)
- [LinkedIn](https://www.linkedin.com/in/airscript/)
- [Twitter](https://twitter.com/airscript)
- [Telegram](https://t.me/airscript)

Non ti bastano? Scrivimi pure una email a hello@airscript.it.
